64 TRACTATUS DE ΡΑΡΑ.

quae subjectionem et fidem omnimodam requirit et praecipit,
quaeque jus suum repetit ex veritate factorum istorum, nempe
a Romano Pontifice cui conjuncti sunt omnes Episcopi, quique
auctoritatem suam quam omnes revereri tenentur se habere
profitetur ex eo quod sit successor Principis Apostolorum Romae
mortui, ipsiusque sedem occupet et auctoritatem huic Sedi an-
nexam haereditaverit et exerceat. Atqui traditio haee, ex tali auc-
toritate servata, non incipere potuit nisi ab ipsa factorum veri-
tate. Si enim sanctus Petrus Sedem Romanam nonoccupasset‚
nec ipsi primatum Pontificalem alligasset, nec eam tenens
mortuus esset, repulsus fuisset quicumque sancti Petri suc-
cessorem sese et auctoritatis haeredem ingerere tentasset, sub
eo praetextu quod occuparetSedem Romanam tanquam Sedem
Petri ; nec titulus istius successionis agnitus fuisset ; nec auc-
toritatem illam impune et pacifice usurpare potuisset3 nec
proinde eam obtinere et exercere obtinendo omnium fidelium
et Episcoporum obsequium et venerationem. Ergo traditio
haec nunquam⁴ incipere et stabiliri potuisset.— Tandem nisi
sacta haec fuissent verissima, Christus non permisisset un·
quam eorum fidem in Ecclesia obtinere. Christus enim Ec-
clesiam suam instituit usque ad finem saeculorum permansu-
ram, nulloque errore maculandam et perimendam, ipsamque
constituit ab omnibus hominibus independentem, et omnibus
adulterationibus et mutationibus semper restituram efficaci-
ter et superiorem. Unde prorsus immutabilis est Ecclesiae
constitutio sicuti veritas quam Christus per ipsam docet. At-
qui hoc posito Christus non potuit permittere ut error iste
invalesceret. Etenim si sanctus Petrus Romam non transtu-
lisset Sedem Pontificalem eamque moriens successori non
tradidisset, successio Episcoporum Romanorum in Pontifi-
calem Petri auctoritatem nullatenus ad Ecclesiae constitutio-
nem pertinuisset, sed Ecclesia fuisset aliter a Christo insti-
tuta. Ergo constitutio haec semper immobilis permansisset,
ne deficeret ipsa Ecclesia. Ergo et Christus invicte removisset
ea omnia quae hanc constitutionem adulterassent et immu—

