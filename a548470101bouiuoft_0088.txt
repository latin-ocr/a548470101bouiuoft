78 TssAc'rArus oe ml.

institutum probavimus, Igitur dictus primatus usque ad con-
summationem saeculi exerceri dehet, nec unquam desinere·
potest. At sanctus PetruS, qui primus primatum istum accepit
et exercuit, interiturus erat3 ergo ejusmodi primatus insti-
tutus est per successores Petri continuandus et exercendus,

Insuper constitutus est sanctus Petrus Ecclesiae funda-
mentum, omnium Christi agnorum et ovium pastor supremus,
fratrum confirmator, necnon summus claviger, cui competat
officium et potestas ligandi solvendique ac coelorum regnum
aperiendi. Ejusmodi autem praerogativae collatae ipsi fuerunt,
non cum ipso interiturae, sed ad ejus successores transmit-
⁴tendae; quod ex earumdem praerogativarum natura facile col-
ligitur. Nam fundamentum Ecclesiae ad finem usque saecu-
lorum permansurae, est necessario fundamentum semper
duraturum et permansurum, ita ut permanenter usque ad con-
summationem saeculi Ecclesiam sustentet3 praesertim cum de
petra ista fundamentali dictum a Christo sit, nunquam ad-
versus eam praevalituras inferorum portaS. Item supremus
omnium Christi fidelium pastor, permanere debet quamdiu
remanebunt pascendi fideles, id est usque ‚ad consumma-
tionem saeculi. ltem supremus omnium fratrum confirmator,
talis esse nequit, nisi permaneat quamdiu remanebunt con-
firmandi fratres Et tandem perstare debet summus claviger,
clavium potestatem exercenS, quamdiu remanebunt homines
quibus coelum aperiendum erit, id est, quamdiu ipsa perstabit
Christi Ecclesia. Petrus autem utpote morti obnoxiuS, haec
omnia praestare non potuit. Ergo potestas hisce praerogativis
expressa collata ipsi fuit, non cum ipso interitura, sed ad
successores ejus transfundenda.

Praeterea constituta fuit Ecclesia cum ea forma quam expri-
munt regni, domus, ovilis et corporis metaphorae3 si quidem
eam sub ejusmodi typis in sacra Scriptura delineatam repe-
rimus. Proinde necesse est ut Ecclesia typorum istorum veri-
tatem semper ·retineat ac reserat; seu ut semper habeat
regem, patrem familiaS‚ pastorem et caput a quo gubernetur. ·

