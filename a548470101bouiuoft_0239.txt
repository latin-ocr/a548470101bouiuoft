—

PARS PRIMA. ‘229

5⁰ Ad obtinendam Ecclesiae unitatem, tum fidei, tum regi-
minis,neccssarium cst aliquod principium seu centrum hanc
unitatem efficaciter producens; id est, aliqua auctoritas cui
docenti et praecipienti fideles omnes adhaerere ac obtempe-
rare teneantur. Nec dubium est institutam a Christo fuisse
hujusmodi auctoritatem per quam unitas efficaciter produ-
cerctur et conservaretur. Et aliunde illa auctoritas debuit
esse in Ecclesia permanenter visibilis, et permanenter seu
absque interruptione in universam Ecclesiam sese exercere.
Porro talem auctoritatem de sacto non exercuit nisi Romanus
Pontifex. Enimvero eam non exercuit aliquis alterius sedis
Episcopus, nec aliquis paucorum Episcoporum senatuS, prout
tota testatur historia ecclesiastica. Aliunde nec eam aucto-
toritatcm permanenter ct absque ulla interruptione exercuit
totus Episcoporum coetus seu generale concilium. Non enim
extitit in Ecclesia ullum permanens concilium oecumenicum.
Imo non nisi quarto saeculocelebrata est prima oecumenica
synodus; et per octodecim quae effluxerunt saecula, non nisi
octodecim numerantur synodi oecumenicae. Igitur auctoritas
conciliorum oecumenicorum nequaquam fuit auctoritas per-
manenter et sine interruptione unitatem fidei et regiminis
producens et conservans. Proinde nulla de sacto extitit in Ec-
clesia ejusmodi auctoritas praeter ipsammet Romani Pontificis
auctoritatem. Hanc autem econtra etde facto extitisse, et per·
manenter sese in universalem Ecclesiam exercuisse, est fac-
tum historicum certissimum. Igitur contulit Christus Romano
Pontifici auctoritatem, cui docenti et praecipienti fideles om-
nes adhaerere ac obtemperare tencantur, sicque eum consti·
tuit totius catholicae unitatis centrum.

